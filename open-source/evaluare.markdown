---
title: "Aspecte privind evaluarea"
permalink: /open-source/evaluare/
group: 'open-source'
layout: post
color: primary
icon: fab fa-osi
---

## Preambul

 * Materia se desfăşoară pe parcursul semestrului al doilea din anul III, studii de licenţă la [Facultatea de Informatică], [UAIC Iaşi].
 * Temele principale se vor concentra asupra metodologiilor referitoare la implementarea de aplicații, proiectarea și implementarea unei infrastructuri ușor de gestionat și îmbunătățit folosind tehnologii deschise.
 * Resursele disponibile în cadrul acestui sit Web complementează şi nu substituie prezenţa la orele de curs şi laboratoare.
 * Alte detalii vor putea fi furnizate de către [echipa] disciplinei.

## Mod de examinare

Evaluarea la această disciplină va consta din următoarele componente facultative:

 * **TC** -- susţinerea unui număr de 3 teste scrise neanunţate -- sub forma unor scurte exerciţii/eseuri din materia predată -- fără a se axa pe testarea cunoştinţelor privind un anumit limbaj de programare --, fiind permisă consultarea documentaţiilor -- la finalul unor prelegeri de curs. **T1** şi **T2** vor putea fi evaluate cu maxim 2.5 puncte, iar **T3** cu 5 puncte.
 * **TL** -- implementarea și prezentarea a unui număr de **4 teme** pentru laborator -- sub forma unor exerciții bazate pe subiectul dezbătut în cadrul laboratorului -- fiecare temă va fi notată cu un punctaj de maxim **10 puncte**.
 * **P** -- realizarea unui proiect ce va avea o temă propusă de către [echipa] materiei în partea a doua a semestrului -- fiecare student va fi notat cu maxim **10 puncte** în funcție de contribuția la proiect.

Punctajul final este calculat astfel: **PF** = Sum(**TC**) * 0.2 + Average(**TL**) * 0.4 + **P** * 0.5.

Rezultatele pot fi consultate la următoarea [adresă][0].

## Precizări importante

 * Testele scrise **TC** și temele de laborator **TL** nu se vor putea resusţine în sesiune/restanţe, fiind evaluate numai pe parcursul semestrului.
 * Proiectul nu se reevaluează în cadrul sesiunii/restanţelor dacă punctajul final **PF** din acel moment este mai mic sau egal cu **un punct**.
 * Pentru a promova, fiecare student trebuie să obţină punctajul final **PF** minim **4,5 puncte**.

## Informaţii suplimentare

Alte aspecte de interes sunt:

* Prezentarea cu anticipaţie a proiectului, în cadrul orelor de laborator din ultima săptămână a semestrului, va fi recompensată cu un bonus de **1 punct**;
* În sesiunea de restanţe, evaluarea proiectelor se va efectua cu aplicarea unei penalizări de **două puncte**.
* Rezultatele parţiale obţinute anterior (de către studenţii restanţieri) nu sunt luate în consideraţie. Restanţierii din alte generaţii de studenţi vor trebui să refacă disciplina în întregime.

[0]: https://docs.google.com/spreadsheets/d/1199HWfvaNulNPQkb7yx3Q8iGuwGrGb3wozQmrLcb4vI/edit?usp=sharing
[Facultatea de Informatică]: https://www.info.uaic.ro/
[UAIC Iaşi]: https://www.uaic.ro/
[echipa]: {{ site.baseurl }}/cursuri/open-source/contact
